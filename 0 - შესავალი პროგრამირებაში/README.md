## როგორ მუშაობს კომპიუტერი?
კომპიუტერი შეგვიძლია წარმოვიდგინოთ, როგორც ძალიან სწრაფი და ჭკვიანი დამხმარე ხელსაწყო, რომელსაც შეუძლია შეასრულოს ჩვენი ინსტრუქციები. მას არასდროს არაფერი დაავიწყდება და შეუძლია უსწრაფესად დაამუშაოს დიდი ზომის ინფორმაცია.

კომპიუტერის ფუნქციონალი ხუთი ძირითადი კონცეპტისაგან შედგება:
 1. Input - კომპიუტერისათვის ინფორმაციის მიწოდება. ეს შეიძლება იყოს კლავიატურაზე აკრეფილი ბრძანებები, მაუსზე ღილაკის დაჭერა ან თუმდაც მიკროფონში ლაპარაკი.
 2. Processing - კომპიუტერი იღებს ინფორმაციას და ინსტრუქციებს. შემდეგ კი ინსტრუქციების შესაბამისად ამუშავებს ინფორმაციას.
 3. Memory - ინფორმაციის დასამუშავებლად კომპიუტერი სპეციალური ტიპის მახსოვრობას იყენებს (ოპერატიული მახსოვრობა). 
 4. Output - ინფორმაციის დამუშავების შემდეგ, კომპიუტერი გვაწვდის შედეგს. ეს შეიძლება იყოს გამოსახულება ეკრანზე, ხმოვანი ჩანაწერი ან სულაც დაგენერირებული ფაილი.
 5. Storage - კომპიუტერს ასევე შეუძლია შეინახოს ინფორმაცია დიდი დროის განმავლობაში
## რა არის პროგრამირება?
კომპიუტერისათვის ინსტრუქციების მიცემის პროცესს, რომელიც მას შეუძლია გაიგოს და შეასრულოს, პროგრამირება ეწოდება. ხოლო ამ ინსტრუქციების ერთობლიობას ვუწოდებთ პროგრამას. ინსტრუქციებს თავის მხრივ სპეციალურ პროგრამირების ენებში ვწერთ. კომპიუტერი ძალინ ძლიერი და ჭკვიანი მოწყობილობაა, თუმცა იმისათვის, რომ მათ შეასრულონ ჩვენი დავალებები, ინსტრუქციები უნდა იყოს მაქსიმალურად დეტალური და ზუსტი.

## რა არის პროგრამირების ენა?
ისევე როგორც სალაპარაკო ენები, არსებობს უამრავი პროგრამირების ენაც. პროგრამირების ენები განსხვავდება დანიშნულებით, სხვადასხვა ტიპის პროგრამების შესაქმნელად  სხვადასხვა ენას ვიყენებთ. პროგრამირების ენებ შეგვიძლია ორ ნაწილად დავყოთ: Interpreted და Compiled(ინტერპრეტირებული და კომპილირებული).
    - ინტერპრეტირებულ ენებს კომპიუტერები ხაზ-ხაზ, თითო-თითო ინსტრუციას "კითხულობს" და ასრულებს. ასეთი ენების უპირატესობა პროგრამების სწრაფი შექმნის საშუალებაა.
    - კომპილირებული ენების შემთხვევაში ჩვენი დაწერილი კოდი ჯერ ეგრედ წოდებულ machine code_ში გადაითარგმნება(დაკომილირდება) და შემდეგ გაეშვება. ეს კომპიუტერს საშუალებას აძლევს ჩვენი დაწერილი ინსტუქციები უფრო ეფექტურად და ნაკლები რესურსის გამოყენებით შეასრულოს.

## რატომ დარტი?


